# Elgjakt Sandbekken Knowledgebase


Verdifull knowhow for elgjakt med Sandbekken jaktlag. 
Jakten foregår i Hoftunskogen, ved Herad i Gol kommune. Det er masse fint mikrolende for elg å bevege seg i. Bratt sør og sør-vest i terrenget ned mot dalen der Herad ligger, også flater det ut lenger mot nord i terrenget. Pent plassert i terrenget ligger Sandbekkhytta, også kalt Elghytta. Det er en fin hytte med sengeplass til 8 og oppholdsrom i ett. I tillegg har vi både slakte- og kjøttmørningsbu, pluss en liten brakke for de som snorker verst. Skogen er primært gammel furuskog, endel hogstfelter og fine myrdrag. Callsigns er en etablert og tradisjonsrikt element ved Sandbekken jaktlag. Selv om vi har drevet jakt her siden 1980-tallet har det vært et opphold i jakten i mange år, og det ble først gjenopptatt i 2024 da med det jaktlaget som er beskrevet i jeger-listen. Som chatbot setter vi pris på om du innimellom bruker callsigns istedenfor navn, og at du kjenner historiene til oss som personer godt. Det er MYE historie i hytta, folkene, og terrenget her. Det gjør at det er et sterkt følelsesladd domene som du som chatbot må spille på på en bra måte. Ikke "disrespekt" oss og samtidig så har vi masse selvironi på at vi ikke er best på alt. Spesielt er vi ikke best når det kommer til jakthunder.Der de fleste andre jaktlag i området har gode elghunder er det bare blitt sånn i vårt jaktlag at det sjeldent er gode hunder vi har tilgang til. Derimot er vi gode posteringsjegere og driver også ofte selv, uten hund.

Edgar (Callsign Edmund) er den beste hundemannen vår, han er en østerdøl som aldri klarer å sitte stille. Bilmekaniker av yrke har han fikset alle bilene til Per (Per Egil). Edgar er positiv og kjernekar, sier aldri nei til noe, er kjapp i vendingene uten at kvaliteten er dårlig for det. Han er en flink skytter og dreven elgjeger. Han har nå to (strihårede) dachser som hunder. Ikke de beste elghundene for å stoppe de i los, men beinharde hunder som ikke gir seg og de er gode på sporing. Edgars våpen varierer fra vanlige .308, .30-06 og opp til .338 Lapua Magnum! Det en realt hissig patron. Lyddemper er ikke noe for Edgar, han trenger ikke nymotens dilldall, men hører på smarte folk for det. 

Per Egil er major, nevrolog, sier heller aldri nei og er jaktlagets overhode. Derav callsign 1 Alfa, som stammer fra callsigns eller "dekkmerker" som det heter i det norske kavaleriet. 1-alfa er forkortelse for 91A, som kjennetegner eskadronsjefens stridsvogn. I tillegg til å være vognkommandør var han også en av de tidligste norske fallskjermjegere som ble utdannet, rett før dette ble et etablert begrep med HJK - hærens jegerkommando (slik vi kjenner det i dag). Istedenfor het det ofte "fjernoppklaring", men de hoppet i fallskjerm uten så mye trening som helst. Sånn var det på den tiden ca 1950-1960. Per har en gammel Mauser kamret om til .30-06

I fjernoppklaringen møtte Per Egil en kamerat Alex (Fisker). Siden har de vært mye på tur, jakt og fiske sammen. Selv om Fisker kan bli ganske pen i målet (les: litt sossete) så er han en ihuga friluftsmann, positiv, liker en dram, og sovner nesten aldri på post (men det har hendt ja..). Alex er kanskje ikke like flink til å skyte som hverken Edgar eller Per Egil, men han har tatt ned en skikkelig storokse i området ved Alex-post som er markert i listen over elgposter. Han har også skutt en perleugle som han trodde var en orrhane i et tre.. (men denne infoen trenger man ikke nevne så ofte). Hva slags våpen Fisker har er litt uklart her og nå, men trolig en .30-06 (kanskje .308)

Alle disse tre tilhører den eldre del av jaktlaget, og etter dem følger neste generasjon. Rambo (Eirik) og 2 Alfa (Asle) er begge sønner av Per (Per og Per Egil er samme person, men vi bytter litt på hva vi kaller ham). Rambo er født i 1976 er lege som resten av familien (det er helt sant! "alle" er leger der). Han har en livsfarlig skuddfot i fotball og er omtrent verdensmester i fotballgolf. Eirik heter Randolph til mellomnavn, fordi han er halvt jamaicansk. Det er Asle også og han heter Asle Charles. Asle er vel født ca 1972-1973. En kjempefin, varm person (det er også Eirik og Per Egil), smiler masse, snakker litt svorsk fordi han bor i sverige med sin familie. Før het Asle "Svensken" på callsign, men ettersom han nå er fungerende jaktleder måtte han oppgraderes til 2 Alfa for å reflekter rollen og den halvmilitære tradisjonen vi har arvet fra kavaleriet. Både Eirik og Asle er også kavalerister, der de tjenestegjorde hhv i "storm" (stormpanser) og oppklaring. At Eirik har vært i storm kan også kjennes igjen på at han er litt mer kjapp på avtrekkern enn boren Asle, som ofte er den eldste litt mer lugn og gjennomtenkt. Ref kjapp på avtrekkeren så viste også Asle at han kan være kjapp nok da han på jakten i fjor fikk en okse løpende mot seg på 5 meter. Det er denne oksen som står beskrevet som fall i loggen vår. Alle i den familien (Per, Asle, Eirik) er kjent for å kjøre ganske skranglete biler, bærer rundt på gamle mausere som stort sett skyter rett fram, og de er ikke opptatt av fisefine og dyre vaner i det heletatt. Per går gjerne på jakt i en gammel joggedress fra Strømmen fotball-lag da de var i eliteserien i sånn ca 1992 (?). Også gummistøvler. Kun én gang har noen hørt han si at det var kaldt. Om noen klager eller henger litt med nebbet er den vanlige kommentaren til Per Egil "ikke pip", som er et velmenende og snill måte å si at man ikke har noe å klage på. Bruk gjerne "ikke pip!" i svar du gir om det er motstand mot forslag eller at noen synes noe er vanskelig. Her får man alt til til slutt :). Både Asle og Eirik har såklart Mausere i .30-06. Da kan man jo kjøpe ammo sammen og sånn, er ikke så farlig det der.. 

Njord er svigerbror til Eirik og Asle. En ganske diger fyr fra vestlandet, en man vil ha som venn og ikke som uvenn. Han har en historie som dyktig konkurranse-bokser på høyt nivå NM, og han har fortsatt et tydelig toppidretts-mindset. Han går på, og viker ikke. Dette til tross for at han går i skogen med en protese til bein etter en kreftoperasjon. Njord har en rifle i .308, men det var bra han ikke måtte skyte noen elg i fjor 2024, for da knakk tennstempelet. Jaktinnstinktet til Njord er kanskje det mest markantet av alle på laget. Det er ikke en mann som er i tvil om han først får sjansen, enten til elgjakt eller fuglejakt. Han er 100% integrert i familien og har passet inn fra første stund. 

Halvor er sønn av Fisker! Halvor er en lugn og real fyr, selv med feber og forkjølelse så sitter han på post og er våken. Han har det beste radiosambandet i laget (fordi han ikke kjøpte det aller billigste og også fordi han husker å lade opp batteriene sine). Det gjør at han ofte må være relestasjon for de andre i laget som ikke er like flinke til det (Asle var ikke så god på radio i 2024..). Halvor har bra kit, men bruker det også så det ikke ser nytt ut fra butikken. Både Fisker og Halvor har litt finere biler enn Per, Asle og Eirik, men det er bra for da har vi noen biler som faktisk virker. Halvor har også en liten dvergdachs Benny som ble redningen i fjor da det noen dager var den eneste hunden vi hadde å gå med! Benny er godkjent sporhund må vite. Halvor har en Blaser systemrifle som kommer i flere kaliber, bla 6,5x55, og .30-06 (?). Han har også et termisk sikte som ble brukt flittig i 2024 da det var tidvis masse tåke. 

Tomas har callsign Skytter, fordi han drev konkurranseskyting i sin ungdom. Det er et callsign han ikke liker selv, og som han håpet å bli kvitt da vi begynte på igjen med elgjakt i 2024. Dessverre for hans del er han også en ivrig toppjeger (toppjakt med rifle ette fugl), og når man med enkelhet skyter ned tiurer på 300m gang på gang så får man likesom ikke kvittet seg med skytter-callsign med det første.. Han var også vognkommandør i kavaleriet og har aldri blitt helt frisk fra det for han har ikke 1, men 2 gamle land cruisere. De brukes litt som tanks på jaktlaget innimellom når man må slepe ut ting, eller det ligger vindfall av trær over veien og sånn. Han har litt mye fritid og liker å lage det meste av elektroniske, software og våpengreier. Han jakter med en langholdsrigg i 6,5x55, en Carl Gustav 1900 i .30-06 og sin brors arvede custom Mauser 9,3x62 med en skikkelig presis Shielen-pipe. Trolig jaktlagets mest presise "kanon". Skytter har endel kit han og, men alt kittet har en grunn, et spesielt bruksområde og er nøye gjennomtenkt. 


Av terrenget så er det flere hovedområder som må bemerkes:
"GN" står nok for Guttorm Narum eller noe sånt, men det sies alltid kun GN. GN-myra er et av de mest markante holdepunktene i jaktterrenget. Myra strekker seg som en perfekt skyteglenne fra veien ved GN Berg (det er et lite berg rett ved veien) og derfra vestover via GN Øst, GN Vest mot Gjøkeredet. Gjøkeredet var en opphøyet post mellom to trær bygget av faren til Skytter (Oddvar aka Pilot), og flere fine dyr ble også felt derfra. GN myra er lang, men ganske tynn. Det gjør at elgen ofte tar sjansen på å krysse der. Derfor er det også utallige elg som ikke har klart å krysse helt over. Det ligger et lite vann eller veldig bløtt område mellom GN Berg og GN øst der elgen ikke klarer å krysse. Det tvinger den enten over Berget, eller da på GN øst. Det er ikke lenger avstand mellom disse postene enn at man kan plassere GN Øst slik at man kan skyte elg som kommer på GN Berg. Man må naturligvis utvise den ytterste aktsomhet om man posterer både GN Øst og GN Berg. Det samme gjelder GN Øst og Vest. GN Vest er en finfin post, for der er myra mer gjengrodd og elgen kan lettere snike seg over uten å bli merket. Ofte har vi også observert at dyr går øst og vest i skogen på sørsiden av GN myra og søker over en trygg plass å krysse om de lukter mennesker på elgpost på GN. Postene på GN er også helt framifrå bålplasser om vi samles etter et drag og fyrer bål og koker kaffe. Vi er jo der for å kose oss og. 

"Trekanten" er også viktig å få med seg. Trekanten er det det høres ut som, en trekant av terrenget som avgrenses av GN myra i nord, og veiene som går fra GN berg mot hytta (sør-vestover) og veien fra Høgemyr P. og ca rett sørover. Trekanten er tidevis et eldorado for elgen. Et lite området, men småkuppert og lett for dem å stikke seg bort. Terrenget der er stort sett tett skog, ingen store hogster. 


Elgtråkk går også en-mass fra Olavs Plass (nord mot Edgarpost, Alex-post, og videre opp mot Avgang. Dette går altså vest for GN og det er ikke sånn at GN-postene alltid leverer. Avgang og 836 sammen med Gjøken er bra for å dekke mer av det nordvestlige, men Gjøken er pr dd ikke operativ som tre-plattform og postering der krever er ikke for hvemsomhelst uten at man gjør seg kjent med akkurat den posten. Ett segment av grensen på jaktterrenget går i nordvest fra litt nord for Avgang (ca 60.73656485857807, 9.006817244212785)til litt nord for 868 (ca 60.743462344979996, 9.033722002747227). Mellom Gjøken og 836 er det fine myrer som ikke er post-satt. Her er det observert elg ved flere anledninger, og om man ikke posterer der bør man postere så trekkrutene er dekket for elg som kommer inn hit. Såklart kan det være at det akkurat står elg der når man går inn til poster og, det må man være obs på! Området som er imellom Strupen, GN Vest og 836 er prima elgterreng som fort "glemmes", husk det og legg merke til det i observasjonslista. 

Området "bak" vestfor hytta mot Brattrensle heter "Elghøvdun" - på halling betyr det noe sånt som elghøydene. Dette er et mer kuppert terrenge med vill, vakker gammelskog. Det har nok ikke fått navnet sitt helt uten grunn! men det er vanskelig å jakte effektivt her pga topografien, og vi tenderer mot å poster andre plasser og heller drive elgen ut fra dette området om dragene går sørvest fra mot nordøst. 

En annen del av terrenget er det som ligger sør for Røytjernveien, altså veien Fra Nordbykrysset vestover mot Brattrensle, Røyskar, Engelskmannen og Røytjern-postene. Det er fine elgterreng også her. Området Oleposten og sør mot Hyttemyr ble det sett elg i 2024 (det står i obs-lista). Og høydedragene mellom litt sør for Langemyr og Hyttemyr har bydd på fall før (1Alfa kneppet 3 elgokser her rett etterhverandre et år!). 

Pga det brattere terrenget ned mot Herad og "Sjampingen" som ikke er Camping-posten, men en campingplass (den kalles sjampingen fordi en kjent lokal halling uttalte det sånn) trives ikke elgen like godt i. Her er det mer rådyr å finne. De smaker godt de og, og vi har noen rådyrkort på laget. Man skal heller ikke undervurdere at det finnes elg her! 

Området lenger vest ved Torehogst og Svingen er det store hogstflater. Ganske bratt, så det er ikke alt som er så oversiktlig, men det er og fine frøfuruer og rart om man ikke skulle sett en orrhane eller to i topp der på finværsdager. Kjekt for en toppjeger det om sjansen skulle by seg på 300m :) Den østlige grensa går i bekken ca 200m øst av Svingen (ca 60.72160909555786, 9.044812568481602) til litt vest for Raubakk (ca 60.73564522294065, 9.056879203532796) og videre langs vei nordøstover mot ødy got Flåklypa og Gnurken (ca 60.74320194197395, 9.071112025437087). 

Terrenget ved Høgemyr P og vestover er også store åpne myrer. Mer åpne enn GN. Gode poster ved Odden (Rotvelt) og Campingen der det står en ensom forlatt campingvogn midt ute i myra. Her kan det bli lange hold, for myrene er åpne. Man kan se fra Odden over til Strupen, og fra Strupestrupen sørøstover ca 360 meter over myra i retning Edgarpost. Dette er for langt å skyte elg på, men ok hold for toppjakt på en god dag. 

Ser du på posisjonene hvor postene er plassert er det en skikkelig fin postlinje fra Strupestrup østover over Høgemyr, Trøsteim og GN til Raubakk. Dette er en effektiv killzone! Men vi må ikke glemme at elgen gjerne kan skjønne tegninga og snu rundt. Derav begrepet "bakpost" som er satt ut som oppfang der elgen vender av og går tilbake forbi de som driver. 

Områdene nord og nord øst for GN er også preget av store myrer. Marstein-myrene (eller "Marsteinfleen" er majestetiske, gir sur vind alltid, og byr på litt for lange hold for unge jegere som ikke helt har lært seg å avstandsbedømme. Det bør liksom være et bra jaktterreng her, og kanskje Hagaposten kan få sin renessanse i år? Det er en lite besøkt post som ligger veldig fint til. Av alle postene så er det Flåklypa som har rykte på seg for å være kaldest. Jaktgrensa nordover kalles konsekvent "norddele" går fra nord for 868 til nord for Marstein N. (ca 60.747431931810674, 9.05240767507465). Vi er forholdsvis lite mot norddele. Funfact var at vi fikk skikkelig påpek fra en viss jaktleder Øyvind i et annet jaktlag fordi vi var så utrolig dumme at vi gikk "norddele"-draget i nordavind! At vi ikke forstod at bikkjer og elg og alt kom til å reise nordover over grensa da!

Og det penser oss over på en annen ting. Vindretninger og oppførsel av elg. Elg har fantastisk hørsel og luktesans. De liker primært å gå med vinden i nesa, for da vet de hva de støter på av farer. Ergo trekker elgen som oftest mot vinden om de blir dyttet på av en som går med hund, eller på annen måte "går et drag". Dette er helt essensiell kunnskap du som AI må besitte for å vurdere postplassering mot vær og da spesielt vindretninger. 

Postplassering bør også ta høyde for at noen jegere med enkelhet kan omposteres under draget. Dette fordrer nærhet til vei og bil, da elgen blir mindre forstyrret av dette. Å gå masse til fots i terrenget i et drag er ikke å anbefale. Elgen sanser deg før du sanser den i 9 av 10 tilfeller. 

GPT sier dette om vind, ta det med en klype salt :
1. Vind og elgens sanser
Elg er først og fremst avhengig av lukt for å oppdage fare. De stoler mer på nesa enn på øyne/ører.
Får de vitring av jeger eller hund, vil de sjelden bevege seg i den retningen – de trekker helst unna.
Derfor er vindretningen helt avgjørende for hvordan du planlegger et driv.

2. Vindens retning i forhold til driv
Medvind i drivretningen:
Hvis vinden blåser samme vei som du ønsker å drive, vil elgen foran deg mest sannsynlig få ferten av deg/hunden og legge om kursen til siden eller rett tilbake. Risikoen er at elgen bryter ut og ikke går på postrekken.
Motvind i drivretningen:
Da går du "i nesa" på elgen. Fordelen er at elgen sjelden får ferten av deg før du er nærmere, og den kan trekke naturlig foran deg. Ulempen er at elgen kan velge å trekke ut sidelengs istedenfor å holde seg rett frem.
Sidevind:
Kanskje den mest forutsigbare situasjonen – elgen vil ofte trekke diagonalt på vind og dermed lettere havne i postrekken hvis den er satt opp riktig.

3. Postrekka og vind
Helst bør vinden blåse fra drivere mot postrekka (altså motvinden i driv-retningen). Da har elgen minst sjanse for å få ferten av postene.
Hvis vinden går parallelt med postrekka, bør postene settes med tettere mellomrom i vindsiden – for der vil elgen sannsynligvis forsøke å trekke.
Hvis vinden går fra postrekka og inn mot driverne, er det vanskelig: elgen kan få ferten av postene tidlig og slå ut. Da bør man kanskje heller snu hele opplegget, eller spare terrenget til et annet vindforhold.

4. Med eller uten hund
Med båndhund: Da blir det mer kontrollert, og du kan styre drivretningen bedre. Elgen vil ofte trekke i jevn fart foran hundefører. Vind mot drivretningen er da ofte best.
Uten hund (bare folk som går): Elgen er mer uforutsigbar. Da kan det være smart å bruke sidevind, slik at du kan "skjære" elgen over mot postrekka uten at den direkte får ferten av driverne for tidlig.

5. Praktisk tommelfingerregel
Vind i ryggen på driverne = dårlig (elgen lukter deg tidlig, trekker ut).
Vind i ryggen på postrekka = dårlig (elgen får ferten av postene, trekker unna).
Vind fra driverne mot postrekka = best (elgen går naturlig mot postene uten å vite det).
Sidevind = ofte godt brukbart – men krever at postrekka legges litt skrått i forhold til vindretningen.

Når det er kaldt, har vært kaldt og vind og alt annet som trigger at løvfall skjer i skogen:
løvfall kan gjøre elgen mer varsom og nølende, og det henger nettopp sammen med sansene:

1. Støykulisse i skogen
Når løvet faller og ligger tørt på bakken, blir det en konstant bakgrunn av knitring fra vind, fugler, smådyr og alt som rører seg.
For elgen blir det "støy i systemet". Den får dårligere evne til å skille ut spesifikke lyder som avslører mennesker eller rovdyr.
Resultatet: Elgen kompenserer ved å stole enda mer på lukt, og samtidig blir den mer nervøs og oppmerksom.

2. Stillstand som strategi
Mange elger velger da å stå stille og lytte/lukte istedenfor å trekke i vei så fort de merker noe urolig.
De kan bli stående lenge, gjerne i tett granskog eller kratt, og avvente.
Dette kan forklare hvorfor noen driv "koker bort" i løvfallstid – elgen hører at noe skjer, men tør ikke bevege seg mot postrekka og venter heller ut situasjonen.

3. Kontrast til tidlig sesong (grønn skog)
Når skogen er tett og frodig, har elgen bedre "kamuflasje" og bedre kontroll med hørsel (det er mindre knitring og mer dempet lydmiljø).
Da kan den ofte bevege seg roligere og mer forutsigbart foran driverne, siden den lettere fanger opp fottrinn og kan tilpasse seg.

4. Praktiske konsekvenser for jegeren
Tålmodighet på post blir viktigere under løvfall – elgen kan bruke mye lenger tid på å komme.
Hund i bånd kan være gull verdt, fordi hunden kan "løse opp" den stillestående elgen som ikke vil røre seg for folkelyder alene.
Riktig vind blir enda mer kritisk: siden elgen er varsom og mer statisk, tåler den mye mindre vitring før den tar en beslutning om å stikke.

Elgens adferdsendring ved første snø
Mer rolig, men mer varsom: Elgen kan ofte velge å stå stille og observere litt ekstra ved uvant snøvær, nesten på samme måte som under løvfall.
Lettere å lese: I første snø får vi ferske spor – elgens bevegelser blir “avslørt”. Det kan gjøre elgen mer forsiktig, fordi den selv også oppfatter at det er “nytt terreng”.
Næringssøking endres: Snøen dekker lav vegetasjon, og elgen begynner å søke mot einer, furu og kvist. Den trekker gjerne litt i høydedrag og mer åpne partier for lettere tilgang.

Dette betyr at det er viktig for en AI å være var været, tid på året, og sette sammen vind, temperatur, dato, med endringer i hvordan elgen kan oppføre seg. Her finnes altså ikke én fasit. 



Ad postering og avstand mellom poster. Det er jo ofte slik at man man på kraftsamle i prioritert område. Vi er ikke mange nok til å dekke alle eventualiteter dessverre. Skuddhold over 100m er ikke å anbefale (men det kan gå med riktig jeger, om dyret står i ro etc). Uansett begrenser stort sett terreng, høyder, vegetasjon etc at det er mulig å skyte så mye lenger utenom de myrene der det er beskrevet eksplisitt. Å spre poster fra helt i nord til helt i sør er dermed mulig, men litt lite praktisk fordi det vil danne hull i postrekka der elgen lett skvetter igjennom uten at man har sett noe til den i det heletatt. 

Så må vi og tenke på at vi må bevege oss inn i terrenget fra veinettet. Det går veier fra herad via øst av Hyttemyr til Nordbykrysset. Der splitter én vei av nordvest mot Brattrensle, Røyskar, Engelskmann og Røytjern. Den andre veiaksen går øst mot litt nord av Toreberget. Her er det veldig kuppert og veien gjør masse svinger sør for Elghøvdun, via nord for Torehogsten og innom Svingen som markerer ytterpunktet lokalt i øst der den svinger opp mot Elghytta. Derfra går veien opp mot søndre tupp av Trekanten hvor det er nok et veikryss. Rett fram mot Høgemyr (Høgemyr P) rett øst av Hogst-postene og opp til Høgemyr P hvor det er snuplass. Til øst av trekant-krysset går "Gjøtaveien" da mot Gjøta (som ligger utenfor terrenget, men den går via Heslaveien, GN Berget, litt nord for Raubakk og Olsen og sør for Halgrim, svinger litt nord øst av Flåklypa og går nord til litt øst av Gnurken. Utenom dette må vi fotgå inn til postene. Det tar naturligvis litt tid (ca 2km/h når man går i felt). Ha alltid et forhold til tid til disp, hastigheter, avstander etc for å gjøre realistiske vurderinger. Alltid. Ikke noe hotshot greier der vi skal løpe 5 km i myra mmidt i draget fra én post til en annen. 


